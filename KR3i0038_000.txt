# -*- mode: mandoku-view; -*-
#+TITLE: 荔枝譜
#+DATE: 2015-08-24 23:18:32.719772
#+PROPERTY: ID KR3i0038
#+PROPERTY: BASEEDITION WYG    
#+PROPERTY: JUAN 提要
<pb:KR3i0038_WYG_000-1a>¶
欽定四庫全書　　　　　子部九¶
　提要¶
　　荔枝譜　　　　　　　譜録類三(草木禽魚之/屬)¶
　　　　(臣/)等謹案荔枝譜一卷宋蔡襄撰襄字君謨¶
　　　　興化仙游人天聖八年進士官至端明殿學¶
　　　　士卒諡忠惠事蹟具宋史本傳是編為閩中¶
　　　　荔枝而作凡七篇其一原本始其二標尤異¶
　　　　其三誌賈鬻其四明服食其五慎䕶養其六¶
<pb:KR3i0038_WYG_000-1b>¶
　　　　時法製其七别種類嘗手寫刻之今尚有墨¶
　　　　板傳於世亦載所著端明集中末有嘉祐四¶
　　　　年嵗次己亥秋八月二十日莆陽葵某述十¶
　　　　九字而此本無之按其年月葢自福州移知¶
　　　　泉州時也荔枝之有譜自襄始其叙述特詳¶
　　　　潔有筆力而王世貞四部稿乃謂白樂天蘇¶
　　　　子瞻為荔枝傳神君謨不及殊非篤論又案¶
　　　　襄詩篇中屢咏及荔枝多可與譜相參考者¶
<pb:KR3i0038_WYG_000-2a>¶
　　　　如四月池上一首荔枝纔似小青梅句劉克¶
　　　　莊謂即譜中之火山又七月二十四日食荔¶
　　　　枝一首絳衣仙子過中元句即譜中之中元¶
　　　　紅又謝宋評事一首兵鋒却後知神物句即¶
　　　　譜中之宋公荔枝又有與昭文相公手帖所¶
　　　　謂陳家紫號第一輒獻左右者則集中不載¶
　　　　别見於洪邁容齋隨筆亦可以備此譜故實¶
　　　　云¶
<pb:KR3i0038_WYG_000-2b>¶
　　橘録　　　　　　　　譜録類三(草木禽魚之/屬)¶
　　　　(臣/)等謹案橘録三卷宋韓彦直撰彦直字子¶
　　　　温延安人蘄忠武王世忠之長子登紹興十¶
　　　　八年進士官至龍圖閣學士提舉萬夀觀以¶
　　　　光禄大夫致仕封蘄春郡公事蹟附見宋史¶
　　　　世忠傳此譜乃淳熈中彦直知温州時所作¶
　　　　宋史藝文志焦竑國史經籍志俱作永嘉橘¶
　　　　録卷數與此本相合文獻通考作一卷葢字¶
<pb:KR3i0038_WYG_000-3a>¶
　　　　之誤也彦直有才畧而文學亦優嘗輯宋朝¶
　　　　故事名水心鏡凡一百六十餘卷為尤袤所¶
　　　　稱今不傳是録亦頗見條理上卷載柑品八¶
　　　　橙品二中卷載橘品十八以泥山乳柑為第¶
　　　　一下卷則言種植之法皆詳贍可觀陳景沂¶
　　　　作全芳備祖引彦直此録謂其但知乳柑出¶
　　　　於泥山而不知出於天台之黄巖出於泥山¶
　　　　者固奇出於黄巖者尤天下之奇云云葢景¶
<pb:KR3i0038_WYG_000-3b>¶
　　　　沂家本天台故欲自夸飾土産不知彦直是¶
　　　　録專記永嘉不當借材於異地也其亦昧於¶
　　　　著作之體矣乾隆四十六年四月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
